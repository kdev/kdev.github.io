<html><head>
<!-- otrs.github.io -->
<link href="https://netdna.bootstrapcdn.com/font-awesome/4.0.3/css/font-awesome.css" rel="stylesheet">
<link href="https://fonts.googleapis.com/css?family=Roboto" rel="stylesheet" type="text/css">
<link rel="stylesheet" href="../../../../../documentation.css">
<script src="https://code.jquery.com/jquery-1.11.0.min.js"></script>
<script type="text/javascript" src="../../../../../documentation.js"></script>
<link rel="icon" type="image/png" sizes="32x32" href="../../../../../../images/favicon-32x32.png">
<link rel="icon" type="image/png" sizes="16x16" href="../../../../../../images/favicon-16x16.png">
<link rel="stylesheet" href="https://cdnjs.cloudflare.com/ajax/libs/highlight.js/9.9.0/styles/default.min.css">
<script src="https://cdnjs.cloudflare.com/ajax/libs/highlight.js/9.9.0/highlight.min.js"></script>
<script>
$(document).ready(function() {

    // Hint languages to prevent false matches (php for example).
    hljs.configure({
        languages: ['perl', 'javascript', 'xml', 'html', 'css', 'json', 'yaml']
    });

    // programlistings in manuals
    $('pre.programlisting').each(function(i, block) {
        hljs.highlightBlock(block);
    });
    // code snippets in Perl API docs
    $('.pod pre').addClass('perl').each(function(i, block) {
        hljs.highlightBlock(block);
    });
});</script>
<!-- otrs.github.io -->
<meta http-equiv="Content-Type" content="text/html; charset=UTF-8"><title>Rendszerbeállítások</title><meta name="generator" content="DocBook XSL Stylesheets V1.79.1"><link rel="home" href="index.html" title="OTRS 6 - Adminisztrátori kézikönyv"><link rel="up" href="administration.html" title="4. fejezet - Adminisztráció"><link rel="prev" href="administration.html" title="4. fejezet - Adminisztráció"><link rel="next" href="backup-and-restore.html" title="A rendszer biztonsági mentése"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Rendszerbeállítások</th></tr><tr><td width="20%" align="left"><a accesskey="p" href="administration.html">Vissza</a> </td><th width="60%" align="center">4. fejezet - Adminisztráció</th><td width="20%" align="right"> <a accesskey="n" href="backup-and-restore.html">Előre</a></td></tr></table><hr></div><div class="section"><div class="titlepage"><div><div><h2 class="title"><a name="configuration"></a>Rendszerbeállítások</h2></div></div></div><div class="toc"><dl class="toc"><dt><span class="section"><a href="configuration.html#directories-and-configfiles">OTRS beállítófájlok</a></span></dt><dt><span class="section"><a href="configuration.html#sysconfig">A rendszer beállítása a webes felületen keresztül</a></span></dt></dl></div><div class="section"><div class="titlepage"><div><div><h3 class="title"><a name="directories-and-configfiles"></a>OTRS beállítófájlok</h3></div></div></div><p>
Az összes OTRS beállítófájl a <code class="filename">Kernel</code> könyvtárban és
annak alkönyvtáraiban van eltárolva. Nincs szükség a
<code class="filename">Kernel/Config.pm</code> fájlon kívül egyetlen fájl kézi
megváltoztatására sem, mert a többi fájl meg lesz változtatva, amikor a
rendszer frissítést kap. Egyszerűen másolja át a beállítási paramétereket a
többi fájlból a <code class="filename">Kernel/Config.pm</code> fájlba, és változtassa
meg azokat az igényei szerint. Ehhez a fájlhoz sosem fognak hozzányúlni a
frissítési folyamat közben, így a kézi változtatásai biztonságban vannak.
</p><p>
A beállítások újraépíthetők kézzel a <code class="literal">perl bin/otrs.Console.pl
Maint::Config::Rebuild</code>parancsfájl végrehajtásával, vagy
automatikusan a telepítő, a csomagműveletek (telepítés, frissítés,
újratelepítés és eltávolítás) stb. által. A
<code class="filename">Kernel/Config/Files/XML/</code> mappában található összes
<code class="filename">.xml</code> fájl fel lesz dolgozva, és a tartalmuk át lesz
küldve az OTRS adatbázisába. A legtöbb <code class="filename">.xml</code> fájl -
amelyek ennek a könyvtárnak a részei - alapértelmezetten az OTRS Free
csoporthoz tartoznak, de az OTRS Free funkciók, mint például a GyIK vagy
kérdőív (vagy bármely más OTRS kiterjesztés) is hozzá fogják adni a saját
beállítófájljukat ehhez a könyvtárhoz.
</p><p>
A konfiguráción elvégzett bármilyen változtatás alkalmazásához üzembe kell
állítani azokat. Az üzembe állítási folyamat ki fogja szedni az összes
beállítást és a megfelelő értékeket az OTRS adatbázisából, átalakítja olyan
formátumra, hogy az OTRS természetes módon megértse, és elhelyezi azokat a
<code class="filename">Kernel/Config/Files/ZZZAAuto.pm</code> fájlba.
</p><p>
Ha az OTRS a webes felületen keresztül lett elérve, akkor a
<code class="filename">Kernel/Config/Files/ZZZAAuto.pm</code>, a
<code class="filename">Kernel/Config/Files/ZZZACL.pm</code> (ha létezik), a
<code class="filename">Kernel/Config/Files/ZZZProcessManagement.pm</code> (ha
létezik) és bármilyen más egyéni <code class="filename">.pm</code> fájlban tárolt
beállítás ábécé sorrendben lesz kiértékelve. Ezeket a fájlokat a grafikus
felhasználói felület használja gyorsítótárazási célokra, és sosem szabad
kézzel megváltoztatni. Végül a <code class="filename">Kernel/Config.pm</code> fájl
lesz feldolgozva, amely az egyéni beállításokat és a kézzel megváltoztatott
beállítási paramétereket tartalmazza. A beállítófájlok ebben a sorrendben
történő olvasása biztosítja, hogy a különleges konfigurációs beállításait
helyesen vegye figyelembe a rendszer.
</p></div><div class="section"><div class="titlepage"><div><div><h3 class="title"><a name="sysconfig"></a>A rendszer beállítása a webes felületen keresztül</h3></div></div></div><p>
</p><div class="figure"><a name="id-1.6.3.3.2.1"></a><p class="title"><b>4.79. ábra - A grafikus felület a rendszer beállításához</b></p><div class="figure-contents"><div class="screenshot"><div><img src="screenshots/administration/adminarea/admin-systemconfiguration.png" alt="A grafikus felület a rendszer beállításához"></div></div></div></div><p><br class="figure-break">
</p><p>
Az OTRS Free jelenleg több mint 1700 konfigurációs beállítást hoz, és
különböző módok vannak egy bizonyos beállításhoz való gyors hozzáféréshez. A
szabad-szavas kereséssel az összes konfigurációs beállítás kereshető egy
vagy több kulcsszóval. A szabad-szavas keresés nem csak a konfigurációs
beállítások neveiben keres, hanem a leírásokban és az értékekben is. Ez
lehetővé teszi egy elem egyszerű megtalálását akkor is, ha a neve
ismeretlen.
</p><p>
Ráadásul minden egyes konfigurációs beállítás osztályozva van egy kategória
és egy navigációs csoport szerint. A navigációs csoportok önálló elemek a fő
navigációs fában. Ezen navigációs bejegyzések egyikének kiválasztásával a
kiválasztott csoporthoz rendelt összes beállítás meg fog jelenni. Amíg
nincsenek kiterjesztések telepítve, addig a kategóriaválasztás automatikusan
el lesz rejtve, de amint egy olyan csomag kerül telepítésre, amely a saját
konfigurációs beállításait hozza (mint például a GyIK vagy a kérdőív), akkor
a kategóriaválasztó fel lesz fedve. Egy kategória kiválasztásával a fő
navigációs fa csak azokat a navigációs csoportokat jeleníti meg, amelyek a
kiválasztott kategóriához tartoznak.
</p><p>
Az összes konfigurációs beállítás alapértelmezetten csak olvashatóan jelenik
meg. Egy beállítás szerkesztéséhez kattintson a <span class="emphasis"><em>Beállítás
szerkesztése</em></span> gombra, amely akkor jelenik meg, ha az egérkurzort
egy beállítás fölé viszi. Amikor belépett a szerkesztési módba, akkor a
beállításon belül a megváltoztatott mezők elmenthetők a jobb oldalon lévő
<span class="emphasis"><em>Mentés</em></span> gombra kattintással (vagy az
<span class="emphasis"><em>Enter</em></span> billentyű megnyomásával a billentyűzeten). Ha egy
beállítást egy másik adminisztrátor éppen szerkeszt, akkor nem lehetséges a
szerkesztési módhoz hozzáférni annál a beállításnál, amíg a másik
adminisztrátor be nem fejezi a munkáját. A szerkesztés megszakítható a jobb
oldalon lévő <span class="emphasis"><em>Mégse</em></span> gombra kattintással (vagy az
<span class="emphasis"><em>Escape</em></span> billentyű megnyomásával a
billentyűzeten). Amikor a szerkesztés megszakításra került, akkor az
aktuális szerkesztési munkamenetben elvégzett összes változtatás el lesz
dobva.
</p><p>
A beállítás nevére vagy az egyes beállítások jobb felső részén lévő
menüikonra kattintva egy menü fog megjelenni néhány további lehetőséggel
(például egy beállítás engedélyezése vagy tiltása, egy beállítás értékeinek
visszaállítása az alapértelmezettekre, egy beállításra mutató közvetlen
hivatkozás másolása, valamint egy beállítás hozzáadása a kedvencek
listájához a gyors elérésért).
</p><p>
A változtatások hatályba léptetéséhez egy üzembe állítást kell elindítani. A
rendszerbeállítások üzembe állítás képernyője azon beállítások listáját
jeleníti meg, amelyeket üzembe kell állítani. Az egyes beállítások bal felső
részén vagy a külső <span class="emphasis"><em>Változtatások áttekintése</em></span> dobozban
lévő nyíl ikonra kattintva egy egymás melletti összehasonlítás jelenik meg a
beállítások aktuális állapota (amelyet üzembe készül állítani) és a korábbi
(vagy alapértelmezett) állapot között.
</p><p>
</p><div class="figure"><a name="id-1.6.3.3.8.1"></a><p class="title"><b>4.80. ábra - Rendszerbeállítások üzembe állítása</b></p><div class="figure-contents"><div class="screenshot"><div><img src="screenshots/administration/adminarea/admin-systemconfigurationdeployment.png" alt="Rendszerbeállítások üzembe állítása"></div></div></div></div><p><br class="figure-break">
</p><p>
Ha el szeretné menteni az összes olyan változtatást, amelyet a
rendszerbeállításokon végzett (például egy új példány gyors beállításához),
akkor használhatja a <span class="emphasis"><em>Beállítások exportálása</em></span> gombot,
amely egy <code class="filename">.yml</code> fájlt fog szolgáltatni a letöltéshez. A
saját beállításai visszaállításához használja a <span class="emphasis"><em>Beállítások
importálása</em></span> gombot, és válassza ki a korábban létrehozott
<code class="filename">.yml</code> fájlt.
</p><div class="note" style="margin-left: 0.5in; margin-right: 0.5in;"><h3 class="title">Megjegyzés</h3><p>
Biztonsági okokból az adatbázis-kapcsolat konfigurációs beállításai nem
változtathatók meg a rendszerbeállítások grafikus felhasználói
felületén. Azokat kézzel kell beállítani a
<code class="filename">Kernel/Config.pm</code> fájlban.
</p></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="administration.html">Vissza</a> </td><td width="20%" align="center"><a accesskey="u" href="administration.html">Fel</a></td><td width="40%" align="right"> <a accesskey="n" href="backup-and-restore.html">Előre</a></td></tr><tr><td width="40%" align="left" valign="top">4. fejezet - Adminisztráció </td><td width="20%" align="center"><a accesskey="h" href="index.html">Főoldal</a></td><td width="40%" align="right" valign="top"> A rendszer biztonsági mentése</td></tr></table></div></body></html>
